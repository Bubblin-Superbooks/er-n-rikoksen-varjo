<div class="leaf flex"><div class="inner justify"><p class="no-indent  ">käyttää sitä johonkin ilkeään tarkoitukseen tavalla tahi toisella."</p><p>Rouva Garth puhui kuiskaamalla, mutta hänen äänensä häiritsi kuitenkin pojan levotonta unta. Garthin voimat vähenivät nopeasti, mutta hän oli levollisemman näköinen, kun hän jälleen avasi silmänsä.</p><p>"Luulen Jumalan antaneen minulle anteeksi suuren rikokseni", sanoi hän tyynesti, "laupiaan vapahtajamme tähden, joka ei tahtonut tuomita syntistä vaimoakaan."</p><p>Sitten alkoi hän hiljaa hyräillä kveekarien virttä:</p><p>"Veripunaiset vaikk' syntis oisi,
   hän valkoisiks' kuin lumi muuttaa ne."
Oli sanomattoman liikuttavaa kuunnella hänen heikon katkonaisen äänensä ponnistavan näin viimeisiä voimiaan.</p><p>"Veisatkaa minulle, Rotha", sanoi hän keskeyttäen huoahtaakseen.</p><p>"Kyllä, Joe. Mitä minä veisaan?"</p><p>"Veisatkaa 'Oo Herra Jumalani'", vastasi seppä.</p></div> </div>