<div class="leaf flex"><div class="inner justify"><p>"Jumala on ollut armollinen meille!" huudahti hän itkien.</p><p>Ralph näytti hämmästyneeltä. Sheriffi sanoi jotakin hänelle, mitä hän ei kuullut. Ihmisetkään eivät kuulleet sanoja, mutta kansan suuren sydämen nopea myötämielisyys käsitti silmänräpäyksessä kuulumattomiin häipyneen sanoman.</p><p>"Armahdettu, armahdettu!" huusi ainakin viisikymmentä ääntä.</p><p>Muudan nainen pyörtyi ikkunan luona taempana. Nainen oli Rotha.</p><p>Molemmat miehet katselivat kummastuneina ympärilleen, kun heidät vietiin pois. He kävelivät kuin unissaan.</p><p>"Pelastetut, pelastetut, pelastetut!"</p><p class=" stretch-last-line ">Kansa puhkesi nyt voimakkaihin riemuhuutoihin. Se kuulosti yhdeltä ainoalta voimakkaalta ääneltä, kovemmalta kuin myrskyn jyrinä vuoristossa ja</p></div> </div>