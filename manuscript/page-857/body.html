<div class="leaf flex"><div class="inner justify"><p class="no-indent  ">nopeammasti vielä kaukaisempaa merta kohti. Ilta pimeni ja Garth heittelehti vuoteellaan. Hänen äitinsä heilutteli ruumistaan hänen vieressään. Muuten oli kaikki hiljaista.</p><p>Sitten kuului tieltä askelia ja oveen koputettiin. Seppä koetti kohottaa päätään ja kuunnella. Rouva Garthkin lakkasi liikuttamasta ruumistaan ja vaikeroimasta.</p><p>"Kukahan siellä mahtaneekaan olla?" kuiskasi seppä.</p><p>"Anna heidän olla siellä missä he ovat, keitä he sitten lienevätkään", mumisi hänen äitinsä liikkumatta paikaltaan.</p><p>Mutta oveen koputettiin jälleen.</p><p>"Ei, äiti, ei; nyt on jo niin myöhäinen, että —"</p><p>Hän ei ehtinyt sanoa enempää, kun salpa kohosi ja Rotha Stagg tuli tupaan.</p><p>"Tulin tänne auttamaan teitä hoitamisessa, jos vain sallitte", sanoi hän sairaalle.</p></div> </div>