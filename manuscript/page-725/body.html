<div class="leaf flex"><div class="inner justify"><p class="no-indent  ">huuliaan.</p><p>Rotha juoksi pari askelta ja pysähtyi. Garth tallusteli vain äreänä eteenpäin. Hän ei kohottanut kertaakaan katsettaan taivaaseen.</p><p>Kun hän tuli kotiin, heittäytyi hän lavitsalle uunin eteen. Hän oli jo selvinnyt. Äiti oli nukkunut sunnuntai-iltapäiväuneensa lavitsalle keittiön toisella seinällä, mutta heräsi nyt pojan aiheuttamaan kolinaan. Seppä musersi muutamia turpeita turvetikulla ja potkaisi palaset tuleen.</p><p>"Mikä sinua nyt vaivaa?" kysyi rouva Garth avaten silmänsä ja haukotellen.</p><p>"Voisin kysyä pikemminkin, mikä sinulle on tullut", murahti Joe.</p><p>"Mitä nyt?"</p><p>"Myytkö omaa lihaa ja vertasi?" kysyi Joe.</p><p class=" stretch-last-line ">"Myynkö mitä? Mitä tyhmyyksiä sinä nyt taasen jaarittelet, tuuliviiri? Joskus voitaisiin sinua luulla niin</p></div> </div>