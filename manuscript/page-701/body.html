<div class="leaf flex"><div class="inner justify"><p>Tuomari Millet katsoi kysyvästi tuomari Hideen.</p><p>"Sellainen on laki", sanoi tämä nähtävästi vastaukseksi lausumattomaan kysymykseen. "Rikoksellisen omaisuutta ei voida takavarikoida kruunulle, ennenkuin hän on todistettu syylliseksi ja tuomittu. Sellainen on laki, ja meidän pitää alistua sen määräyksiin."</p><p>"Jumala varjelkoon muusta", sanoi tuomari Millet lempeimmällä äänellään.</p><p>"Ralph Ray", jatkoi tuomari Hide, "ymmärrättekö täydellisesti sen seuraukset, mitä nyt aiotte tehdä? Ellette vastaa, odottaa teitä hirveä rangaistus."</p><p>Tuomari Millet tokaisi väliin:</p><p>"Toistan, että syytetyn on pakko vastata. Vanhassa laissa peine fortesta ja duresta tehdään nimenomaan poikkeus vain kuninkaanmurhaa koskeviin juttuihin nähden."</p><p class=" stretch-last-line ">"Eikä syytöskirjelmässä syytetä vankia mistään</p></div> </div>