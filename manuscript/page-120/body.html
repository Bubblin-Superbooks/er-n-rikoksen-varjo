<div class="leaf flex"><div class="inner justify"><p>"Taivaan nimessä olette velvollinen ilmaisemaan meille hänen nimensä", sanoi hän.</p><p>"Ei, Jumala varjelkoon!" huusi Sim.</p><p>"Se on velvollisuutenne itseänne ja —"</p><p>"En välitä ollenkaan itsestäni."</p><p>"— tytärtänne kohtaan, ajatelkaahan sitä. Tahdotteko tahrata hänen nimensä rikoksella, josta teitä syytetään?"</p><p>"Taivaan Jumala minua auttakoon!" huusi Sim vapisten mielenliikutuksesta. "Ralph, Ralph, älä kysele minulta enempää, sillä et aavista ollenkaan, mitä haluat tietää."</p><p>"Se on velvollisuutenne taivasta kohtaan, sanon sen teille."</p><p class=" stretch-last-line ">Hän laski kätensä Simin olkapäälle ja katsoi häntä vakavasti silmiin, mutta Sim riistäytyi hurjasti huudahtaen irti, juoksi ovelle ja katosi silmänräpäyksessä ulkona vallitsevaan pimeyteen. Ralph</p></div> </div>