<div class="leaf flex"><div class="inner justify"><p class="no-indent  ">nykyinen todellisuus sekaantuivat nyt toisiinsa.</p><p>Vieläkö kerran? Ei, ei, tuo oli hirnuntaa, oikeaa hirnuntaa. Rotha kiiruhti eteenpäin. Koira oli jo laukannut pihaan. Hetkisen kuluttua haukkui se jo kiihkeästi. Silloin saapui Rothakin kartanolle.</p><p>Siellä seisoi vanha tamma aivan kuin ennenkin.</p><p>Oliko tämä unta? Oliko hän menettänyt järkensä? Rotha riensi lähemmäksi ja tarttui marhamintaan.</p><p>Ei, tämä oli todellisuutta. Hevonen oli Betsy.</p><p>Sen selässä ei ollut ruumisarkkua. Hihnat, joilla se oli ollut kiinni, riippuivat maassa.</p><p>Mutta hevonen oli kuitenkin entinen vanha tamma eikä mikään harhakuva.</p><p>Niin, Betsy oli tullut kotiin.</p><hr class="section"></div> </div>