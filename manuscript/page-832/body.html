<div class="leaf flex"><div class="inner justify"><h4>Chapter XLVI.</h4><p class="  start-chapter">VYYHTI SELVIÄÄ.
Heidät tuomittiin kuolemaan torstaina ja tuomio tultaisiin panemaan toimeen seuraavana torstaina. Lauantai, sunnuntai ja maanantai kuluivat mitään sen tärkeämpää tapahtumatta. Tiistaina avasi muudan vankilan virkailija heidän koppinsa oven ja sheriffi tuli huoneeseen. Ralph meni häntä vastaan, mutta Sim perääntyi yhä enemmän varjoon.</p><p>"Kuningas on vahvistanut tuomionne", sanoi sheriffi kaunistelematta.</p><p class=" stretch-last-line ">"Tämänkö vain olette tullut kertomaan meille?"</p></div> </div>