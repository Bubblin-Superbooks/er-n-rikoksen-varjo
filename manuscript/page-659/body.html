<div class="leaf flex"><div class="inner justify"><p>"Kas niin, lähtekää nyt jo matkalle, mies, älkääkä tuhlatko enää aikaa ikävyyksiin", huusi toinen kärsimätön matkustaja.</p><p>Noin puoli penikulmaa kauempana hiljensi Reuben hevostensa vauhtia mennäkseen erään joen yli, jolloin hänen vieterittömien rattaittensa kolinan hiljetessä hän oli kuulevinaan Robbien puhuvan takanaan.</p><p>"Miten ilkeä ilma nyt onkaan", sanoi Robbie.</p><p>"Niin on, märkä ja liukas", vastasi Reuben mielistelevästi; "sekä sisällä että ulkona, jalkojen alla ja pään yläpuolella."</p><p>"Se oli sillan pohjoispuolella", kuiskasi Robbie.</p><p>"Mitä — Carlisleko?" kysyi Reuben hyvin iloisesti.</p><p>"Stye Headillä tuulee kovasti tänään, Ralph. Tie on hirveän kapea. En voi milloinkaan sitoa nuorta hevosta. Hiljaa, Betsy, hiljaa tamma —!"</p><p>"Vai niin, poika hourii", sanoi Reuben itsekseen.</p><p class=" stretch-last-line ">"Se oli viisikymmentä askelta sillasta pohjoiseen</p></div> </div>