<div class="leaf flex"><div class="inner justify"><p>Kynä putosi hänen voimattomista sormistaan.</p><p>"Voidaanko ajatella kauheampaa kuin että he haluavat vangita kuolevan miehen!" sanoi hän. "Tuskin voisitte ajatella, että heillä on siihen sydäntä, noilla ihmisillä. Niin, tuskin voisitte ajatella sitä, vai mitä?" sanoi hän kiinnittäen lasimaisen katseensa Rothan kasvoihin.</p><p>"Ehkä he eivät tiedä sitä", Rotha vastasi lohduttavasti koettaen painaa sepän takaisin pielukselle.</p><p>"Se on totta", mumisi seppä; "ehkä he eivät tiedäkään, kuinka sairas olen."</p><p>Samalla huomasi hän äitinsä muodottoman vartalon takan ääressä. Tarttuen Rothan käsivarteen toisella kädellään viittasi hän äitiinsä toisella ja sanoi melko voimakkaasti:</p><p>"Olen päässyt perille hänen juonistaan, niin, olen päässyt niistä perille."</p><p class=" stretch-last-line ">Sitten hän nauroi, kunnes Rothasta tuntui, että veri</p></div> </div>