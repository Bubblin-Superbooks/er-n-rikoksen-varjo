<div class="leaf flex"><div class="inner justify"><p class="no-indent  ">oikeutensa anteeksiantoon ja korvaukseen henkeen ja omaisuuteen nähden."</p><p>Sitten kääri poliisi paperin jälleen tyynesti kokoon ja pisti sen takaisin vyöhönsä. Willy seisoi nyt kuin huumautuneena.</p><p>"Näette siis tästä, nuori mies, olevan viisainta, että heti menette hakemaan häntä."</p><p>"Ja mitä seuraa, ellen voi?" kysyi Willy. "Mitä silloin tapahtuu?"</p><p>"Henkipattoisuus, ja suokoon Jumala, että se supistuisi siihen."</p><p>"Entä sitten?"</p><p>"Kruunu takavarikoi sekä kiinteän että irtaimen omaisuuden."</p><p>"Kuinka niin?" kysyi Rotha tullen lähemmäksi. "Rouva Ray elää vielä ja
Willy on Ralphin veli."
"Heidän pitää lähteä täältä johonkin toiseen paikkaan, nuori neitiseni."</p></div> </div>