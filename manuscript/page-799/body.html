<div class="leaf flex"><div class="inner justify"><p>Miehet olivat tuskin ehtineet poistua, kun Rotha hengästyksissään saapui tupaan.</p><p>"Missä Robbie on?"</p><p>"Poistunut; hänen lähdöstään ei ole vielä kymmentä minuuttiakaan", vastasi Liisa nyyhkyttäen.</p><p>"Mihin sitten?"</p><p>"Tiedän tuskin sitä itsekään. Ehkä Penrithiin. Häntä ei voinut mikään pidättää. Kun isä tuli kotiin ja kertoi Carlislen tapahtumat, riensi hän pois välittämättä mistään. Hän matkusti sinne Reubenin rattailla."</p><p>"Mitä tietä?"</p><p>"Alempaa."</p><p>"Silloin en saa heitä enää kiinni", sanoi Rotha vaipuen masentuneena tuolille.</p><p>"Ja niin heikko kuin hän vielä oli. Nyt saa hän kuumeen jälleen, kuten sanoin hänelle, ja alkaa taasen toistaa tuota samaa —"</p><p class=" stretch-last-line ">"Liisa", keskeytti Rotha, "sanoitko hänelle</p></div> </div>