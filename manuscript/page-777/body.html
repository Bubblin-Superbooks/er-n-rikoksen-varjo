<div class="leaf flex"><div class="inner justify"><p class="no-indent  ">voitettu; hän hengähti syvään ja kohotti tahtomattaan toisen kätensä rinnalleen.</p><p>"Kertokaa tuomareille, kuinka saitte haltuunne paperin, joka teillä nyt on kädessänne."</p><p>Ralph ei vastannut. Hän oli kääntynyt Simin puoleen ja katseli nyt häntä yhtä sääliväisesti kuin katuvaisestikin.</p><p>Paperi oli kulunut ja se oli nähtävästi ollut taitettuna kauan aikaa. Sen muudan nurkka oli hiiltynytkin, kuin se jossakin tilaisuudessa olisi nipin napin pelastunut liekeistä.</p><p class=" stretch-last-line ">"Armolliset tuomarit", sanoi syyttäjä, "paperi on sama vangitsemismääräys, jonka murhattu Wilson toi mukanaan Carlislesta voidakseen viedä tyrmään vangin, joka pitää sitä nyt kädessään. Se on sama vangitsemismääräys, joka on ollut kateissa aina siitä yöstä asti, jolloin Wilson murhattiin; ja mistä luulette meidän sen löytäneen, armolliset tuomarit? Se</p></div> </div>