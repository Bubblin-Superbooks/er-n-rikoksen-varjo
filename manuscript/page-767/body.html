<div class="leaf flex"><div class="inner justify"><p class="no-indent  ">sanonut senkin, että Rayt ovat huonossa huudossa; isä oli kova, kiittämätön raakalainen, joka oli palkinnut huonosti hänen kuusivuotisen työnsä. Äiti oli parhain heistä, mutta hän olikin vain yksinkertainen tyhmä raukka. Pahin koko perheestä oli tämä Ralph, joka parlamentin hallituksen aikana oli useammasti kuin kerran uhannut luovuttaa hänet, Wilsonin, sheriffille — tuolle toiselle niin sanotulla sheriffille eikä nykyiselle kunnon miehelle.</p><p>Ralph teki todistajalle kolme kysymystä.</p><p>"Olemmeko milloinkaan tavanneet toisiamme ennen?"</p><p>"Kyllä, mutta luultavasti emme tapaa enää milloinkaan", vastasi mies ovelan näköisenä.</p><p>"Palvelitteko minua parlamentin armeijassa?"</p><p>"Ei sinnepäinkään?" karjaisi todistaja.</p><p class=" stretch-last-line ">"Eivätkö kuninkaan soturit ottaneet teitä vangiksi ja polttaneet merkkiä käsivarteenne kuumalla raudalla</p></div> </div>