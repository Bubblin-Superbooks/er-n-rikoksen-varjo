<div class="leaf flex"><div class="inner justify"><p>"Anna minun Jumalan nimessä mennä!" huusi Sim tuskissaan katsoen miehiä kasvoihin.</p><p>"En", vastasi Ralph istuutuen hänen viereensä. Robbie oli palannut takaisin lavitsalleen.</p><p>"Tarvitset härän marhaminnan voidaksesi pitää hänet aisoissa", sanoi vanha Matthew ivallisesti Ralphille.</p><p>"Ja te aasin kuolaimet voidaksenne tukkia suunne", lisäsi Ralph vakavasti.</p><p>"Viisaiden miesten poissa ollessa saavat hullutkin määräillä. Muuten ei meidän mitenkään olisi ollut pakko sietää tätä", jatkoi Matthew. "Uskallan lyödä vaikka vetoa, että joukossamme on nyt muudan henkilö, jonka vanha Niku on pyytänyt vieraakseen tulevassa elämässä."</p><p>"Olkaa senvuoksi varuillanne, ettette itse joudu samaan kyytiin."</p><p>Vanha Matthew mumisi jotakin partaansa.</p></div> </div>