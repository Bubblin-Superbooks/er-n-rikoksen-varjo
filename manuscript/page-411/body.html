<div class="leaf flex"><div class="inner justify"><p class="no-indent  ">pitää minun tehdä itse. Niin on aina ollut, ja niin tulee olemaankin."</p><p>"Toivoisin sen olevan totta, äiti", mumisi Joe melkein kuulumattomalla äänellä.</p><p>"Minkä sitten?"</p><p>"Ei minkään."</p><p>"Käväisen Shoulthwaitessä huomenna", hyrräsi rouva Garth. "Ellei vanhus ole tehnyt mitään testamenttia, on minulla heille ehkä jotakin sanottavaa, mikä tulee hämmästyttämään heitä kelpo lailla."</p><p>Nainen murahteli tyytyväisesti itsekseen ajatellessaan sitä. "Niin, niin", mumisi hän, "se tekee lopun heidän kuhertelustaan. Ja mikä on vielä ihanampaa, se tuo Ralphinkin päätä pahkaa kotiin."</p><p>"Äiti, äiti", huudahti seppä, "etkö voi milloinkaan karkoittaa tuota ilkeätä asiaa mielestäsi?"</p><hr class="section"></div> </div>