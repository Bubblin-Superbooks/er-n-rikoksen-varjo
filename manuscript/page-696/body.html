<div class="leaf flex"><div class="inner justify"><p>"Tietysti, tietysti", vastasi toinen entiseen ystävälliseen tapaansa.
Sitten kääntyen Ralphiin päin hän sanoi:
"Mihin lakipykälään te vetoatte?"</p><p>"Se, mistä minua syytetään, tapahtui parlamentin käskystä silloin kun parlamentilla oli korkein valta maassa", vastasi Ralph.</p><p>"Vaietkaa, herra!" huusi tuomari Millet. "Parlamentissa oli silloin vain joukko vallananastajia, jotka tottelivat alhaisen tyhmän johtajansa määräyksiä. Herrat", jatkoi hän mielistelevästi hymyillen kääntyen valamiehistön puoleen, "muistakaa, mitä olen sanonut."</p><p>"Parlamentti oli kansan valitsema", vastasi Ralph tyynesti, "ja ulkomaalaisten ruhtinaitten tunnustama."</p><p>"Mutta se muodosti vain kolmannenosan valtiovallasta."</p><p>"Se ei toiminut ollenkaan salaisesti. Sen maine levisi useiden kansojen keskuuteen."</p><p class=" stretch-last-line ">Ralph puhui vieläkin tyynesti ja kuuntelijat</p></div> </div>