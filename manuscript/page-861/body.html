<div class="leaf flex"><div class="inner justify"><p class="no-indent  ">minun ja äidin vaivoihin."</p><p>"Niin onkin", vastasi Rotha ja hänen iloiset kasvonsa synkistyivät.</p><p>"Ajavatko he hänet maanpakoon?" kysyi seppä hengittäen kiivaasti. "Äiti sanoo niin. Tuomitaanko hänet maanpakoon?"</p><p>"Kyllä ehkä, mutta johonkin toiseen parempaan maahan", sanoi Rotha taivuttaen päätään.</p><p>Garth katsoi kysyvästi häntä kasvoihin. Hänen äitinsä liikahteli jakkarallaan.</p><p>"Miten niin, miten niin?" kysyi seppä hypistellen hermostuneesti peitettään.</p><p>"Miksi kiusaat häntä, tyttö?" sanoi rouva Garth kääntyen heihin päin.
"Makaa sinä vain, poikani, hiljaa paikoillasi."
"Äiti", sanoi Garth taivuttaen päätään taaksepäin, mutta siirtämättä hetkeksikään päättäväistä katsettaan Rothan kasvoista, "mitä hän tarkoittaa?"</p><p>"Hiljaa, Joe."</p></div> </div>