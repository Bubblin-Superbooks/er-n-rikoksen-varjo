<div class="leaf flex"><div class="inner justify"><p class="no-indent  ">olivat olleet niin ystävällisiä hänelle ja lapsille.</p><p>"Mikä sitten nyt on pakottanut teidät näihin paljastuksiin?"</p><p>Todistaja ilmoitti tunkeutuneensa oikeussaliin viikkoa aikaisemmin siinä luulossa, että vanki voi ehkä olla hänen miehensä. Hän oli kuitenkin erehtynyt, mutta kun hän oli nähnyt miehen kasvot, oli hän muistanut nähneensä miehen jossakin ennenkin. Muudan mies ihmisjoukosta oli seurannut häntä ja tehnyt hänelle paljon kysymyksiä.</p><p>"Ketä hän tarkoittaa?" kysyi tuomari kääntyen sheriffin puoleen.</p><p class=" stretch-last-line ">Puhuteltu viittasi erääseen läheisyydessä seisovaan henkilöön, joka samalla nousi seisoalleen hymyillen tyytyväisesti ja viekkaasti kuin tämä hänen terävänäköisyytensä yleinen tunnustaminen olisi tuntunut hänestä suurelta kunnioitukselta. Hän oli pieni mies, jonka kasvot olivat hyvin ryppyiset ja jonka</p></div> </div>