<div class="leaf flex"><div class="inner justify"><p class="no-indent  ">huoneesta. Hänen poikansa näytti nukkuvan, mutta hän pitikin tarkasti silmällä jokaista liikettä. Hän tarttui jälleen Rothan hameeseen ja yritti puhua, mutta rouva Garth palasikin hetkisen kuluttua eikä mitään ehditty sanoa.</p><p>Rothan rohkeus lannistui. Tuntui aivan siltä kuin hän tuntikausia olisi ryöminyt jotakin toivonsädettä kohti, joka pakeni yhä kauemmaksi.</p><p>Alkoi vähitellen hämärtää eikä vieläkään oltu saatu aikaan mitään. Sitten kello löi neljä ja Rotha kietoi kerran vielä huivin ympärilleen kävellen sillalle.</p><p>Willy oli siellä satuloitu hevonen rinnallaan.</p><p>"Näytät väsyneeltä ja masentuneelta, Rotha", sanoi hän.</p><p>"Voitko siirtää matkaasi vielä neljä tuntia?" kysyi Rotha.</p><p>"Kahdeksaanko asti? Silloin saan mukautua pitkään ja kylmään öiseen ratsastukseen", vastasi Willy.</p></div> </div>