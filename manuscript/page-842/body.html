<div class="leaf flex"><div class="inner justify"><p class="no-indent  ">Ralph.</p><p>"Huivi, minkä värinen se oli?"</p><p>"Keltainen."</p><p>"Oliko siinä mitään nimeä tahi muuta merkkiä? Minulla on se vieläkin."</p><p>"Ei mitään, mutta vartokaahan vähän: sen muutamassa nurkassa oli villalangalla kirjailtu ruusu."</p><p>Sheriffi nousi yhteenpurruin huulin ja suurin silmin. Hän meni ovelle ja nykäisi sitä voimakkaasti. Vankilan virkailija aukaisi sen toiselta puolelta ja sheriffi hyökkäsi ulos.</p><p>Kääntymättä oikealle tahi vasemmalle hän meni suoraan yleiseen vankilaan. Siellä samassa kopissa, jossa Ralphia oli säilytetty ensimmäisen ja toisen kuulustelun välisenä aikana, istui vääränvalantekijä, Mark Garth, vangittuna.</p><p class=" stretch-last-line ">"Sinä helvetin koira", huusi sheriffi tarttuen häntä tukkaan ja vetäen hänet keskelle lattiaa. "Olen saanut</p></div> </div>