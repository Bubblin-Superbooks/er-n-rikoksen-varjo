<div class="leaf flex"><div class="inner justify"><p class="no-indent  ">kauempaa", sanoi Joe.
"En mitenkään."
"Tuki ainakin suusi!" tiuskaisi äiti Garth kattilan takaa.</p><p>He vaikenivat molemmat muutamiksi minuuteiksi.</p><p>Seppä puki vaatteet ylleen. Hänen äitinsä kuunteli kiehuvan veden sihinää ja porinaa.</p><p>"Kuinka kauaksi lupasit viedä heidät?"</p><p>"Gaskarthiin. Pieni loukkautunut raukka aikoo matkustaa sieltä heti postivaunuissa Carlisleen."</p><p>"Milloin sinun käskettiin olla valmiina hevosinesi ja rattainesi?"</p><p>"Kello yhdeksän aamupäivällä."</p><p>"Siis on jo aika herättää heidät."</p><p>Äiti Garth nousi tuoliltaan ja laahusti ovelle, johon he keskustellessaan olivat viitanneet lukemattomilla nyökkäyksillä ja synkillä silmäyksillä, koputtaen kovasti siihen pari kolme kertaa.</p><p>Sen toiselta puolen vastasi muudan ääni unisesti: "Hyvä on, olemme jo hereillä, hyvä emäntä."</p></div> </div>