<div class="leaf flex"><div class="inner justify"><p class="no-indent  ">Garth yhä kovemmin kysyen, luuleeko mies, että Kaikkivaltias on kuuro.</p><p>Ihmiset alkoivat vapista kuunnellessaan sepän pilkkaa. Juopuneimmatkin hänen tovereistaan hiipivät pois hänen luotaan.</p><p>Saarnaaja mainitsi kerran jotakin niistä joukoista, jotka seuraavat heitä.</p><p>"Teillä on pullollinen viinaa jossakin", huusi Garth, "sen vuoksi ne seuraavat teitä."</p><p>Voimatta enää sietää tätä hirmuista epäsointua tunkeutui muudan noista kolmesta kveekarista — hän oli pieni vilkassilmäinen, hermostunut mies — joukon läpi sinne, missä Garth seisoi sen laidassa. Garth nojasi selkänsä ravintolan seinään ja nauroi hysteerisesti kveekarin varoitukselle: "Voi sinua ja sinun laisiasi, kun Jumalan rakkaus kääntyy pois teistä!"</p><p class=" stretch-last-line ">Garth vastasi tähän niin ivallisesti ja Jumalaa pilkkaavasti, ettei hänen hirveitä sanojaan voida toistaa.</p></div> </div>